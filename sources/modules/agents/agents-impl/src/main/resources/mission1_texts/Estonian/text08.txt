Mis on passiivmajad?

Passiivmajad on hooned, kus on kasutatud väga energiasäästlikke
komponente. Nendeks on  väga hästi isoleeritud hoone tarindid, väljamineva
soojuse taaskasutamine ning talvisel perioodil  päikesekiirguse
kasutamine. Passiivmaja vajab kütmiseks ja jahutamiseks 80% vähem energiat
kui teised tavapärastele standarditele vastavad uue hooned ja 90% vähem kui
ülejäänud hooned.

Nõuded passiivmaja standardi täitmiseks: 
hoone kütmiseks ja jahutamiseks kulub aastas < 15 kWh/(m²a)
primaarenergia tarve - küte, soe vesi ja majapidamiseks kuluv elekter < 120 kWh/(m²a)
akende soojajuhtivus Uw < 0,8 W/(m²K)
piirete õhupidavus n50 < 0,6 korda tunnis

Peamised passiivmaja omadused: Kompaktne kuju ja hea soojustus: kõik
välispiirded on soojustatud selliselt, et tagada soojajuhtivustegur U-arv <
0,15 W/(m²K). Tuleb vältida külmasildasid.  Lõunasse orienteeritus ja
päiksevarjude kasutamine: akende paigutus ja kvaliteet peavad võimaldama
ära kasutada passiivset päikeseenergiat.   Energiasäästlikud aknad, koos
klaaside ja raamidega: aknad (klaasid ja raamid kombineeritult) U-arvuga <
0,8 W/(m²K) ja päikseenergiat kasutav koefitsient 50%.  Hoone piirete
hermeetilisus: õhu leke läbi ebatiheduste peab olema vähem kui 0,6 hoone
ruumala tunnis (n50 < 0,6 h-1).  Eelsoojendusega sissepuhutav värske õhk:
värske õhu võib majja tuua läbi maa-aluste õhukanalite, mis saab soojuse
pinnasest. See süsteem eelsoojendab värske õhu isegi külmadel talvedel
kõrgemale kui 5ºC.  Tõhus soojatagastus väljaminevalt õhult kasutades
õhksoojusvahetit: enamus soojust väljaminevalt õhtult kantakse üle
sissetuleva õhu soojendamiseks (soojustagastuse määr on üle 80%).  Sooja
vee tootmiseks kasutatakse taastuvaid energiaallikaid: päikesepatareid või
soojuspumbad annavad vajaliku energia.  Energiasäästlikud kodumasinad: vähe
energiat tarbivad külmikud, pliidid, sügavkülmikud, lambid, pesumasinad,
kuivatid jne on passiivmajas asendamatud.

Mõned olulisemad heaolutegurid:  Tarindites puuduvad niiskuskahjustused
tagavad tarindite pika kasutusea, seoses sellega on kogu kasutusea jooksul
väiksed remondikulud. Samuti on maja või korteri hind müümisel kõrgem.
Tänu külmade pealispindade puudumisele ei teki hallitust ega ole vaja
tasuda õigusabikulusid.  Soojade pealispindade tõttu (maja kõikides
kohtades) saab ruume täies mahus kasutada, mis tähendab seda, et voodi võib
paigutada ka vastu välisseina.  Majas on pidevalt värsket õhku. Elanikud ei
pea muret tundma, kas maja on piisavalt õhutatud, ega jätma aknaid ohutuse
mõttes kaldasendis lahti. Lisaks sellele toimub niiskuse ärajuhtimine
sihipäraselt, magamistoa aknad võib (aga ei pea) ööseks kinni jätta, kui
tänavamüra und segab. Te magate hästi.  Tänu heale soojusisolatsioonile on
majas meeldiv temperatuur ka kuumaperioodide ajal. Kliimaseadet ei ole
vaja. Seetõttu ei teki ka kliimaseadme energia-, hooldus-, remondi- ega
paranduskulusid.

Müüdid passiivmajast: 1. Passiivmajad vajavad erilist arhitektuuri. Moodne
välimus on osa tänapäeval passiivmaja filosoofiast. Ei ole mingeid
piiranguid ehitades passiivmaja. On võimalik ehitada täpselt samadest
materjalidest ja sama arhitektuuriga, mis tava majagi.  2. Passiivmaja on
märgatavalt kallim ehitada kui tavamaja. Passiivmaja ehitamine on kulukam
kui tavamaja oma kuid see tasub kiiresti ära tänu kümme korda väiksemale
energia tarbele kütteks.  3. Õhutihedates majades vohab
hallitus. Vastupidiselt võib öelda, et korraliku ventilatsiooniga ja
õhutiheda majaga saame kontrollida, kust õhk siseneb ja väljub, seega
hoiame ära hallituse teket ebatiheduste tagajärjel tekkivates
niiskumiskohtades.  4. Passiivmaju köetakse elektriga. Reaalselt on
võimalik maja ära kütta soojustagastiga ventilatsiooni abil, mille
soojustagastus protsent on 90, kuid enamasti lisatakse ka kütteallikana
maakütte või õhkkütte soojuspump. Soojuslikes arvutustes võetakse arvesse
ka kodumasinatelt ja valgustitelt eralduvat soojust. Sel moel saab 4W vaba
energiat ruutmeetri kohta, mida saab vähendada 3W peale kui tava pirnide
asemel kasutada LED lampe.  5. Passiivmaja hooldamine on
keeruline. Passiivmaja ei vaja võrreldes tava majaga mingit spetsiaalset
hoolt ja on peale selle suurepärase sisekliimaga, hea õhukvaliteediga ja
majas ei esine tuuletõmbust. Lisaks on sisekliima ka allergiavaba.
