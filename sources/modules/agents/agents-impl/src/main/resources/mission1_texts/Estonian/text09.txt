Nõuanded igapäevaseks energia säästmiseks

Energiahindade tõusuga omandab energiasääst järjest suurema tähenduse. See
võimaldab Teil oluliselt määral elektrile kuluvat raha kokku hoida ja
säästa loodust. Energiasäästu on lihtne alustada, selleks piisab väikestest
muutustest igapäevases käitumises.  Energia säästmise tagab juba ainuüksi
elektriseadmete kasutamine nendele jaoks ettenähtud kohtades ja tegevustel,
samuti õige ning korrapärane hooldus.

Nõuanded igapäevaseks energia säästmiseks Lülitage välja tühjas toas põlev
lamp. Näiteks, kui 100 W pirn põleb iga päev 2 tundi, kulub 110 krooni
aastas. Kui sama pirn põleb ööpäev läbi, siis selle väljalülitamisel oleks
sääst kuni 1200 krooni aastas.  Uute elektripirnide paigaldamisel eelistage
säästupirne või valgusdioode (LED-e), sest need põlevad kauem, aga samal
ajal tarbivad sama valgusviljakuse juures 80% vähem elektrit. Säästupirni
paigaldamisel pidage meeles, et säästupirni eluiga on lühem selle tiheda
sisse ja välja lülitamisega kohtades. Sinna sobivad pigem valgusdioodid või
spetsiaalselt tihedaks sisse-välja lülitamiseks mõeldud
säästupirnid. Säästupirni paigaldades ärge hoidke kinni selle klaasosast,
sest nii võite teatud tüüpi säästupirnide puhul vigastada ühendust
säästupirni klaasosa ja elektroonilise süüteballasti vahel ja vähenda
seeläbi säästupirni eluiga. Ärge paigaldage säästupirne niisketesse
ruumidesse ja kohtadesse, kus temperatuur on üle 50°C. Ka suletud kuplid,
kus säästupirni eralduv soojus hajub halvasti, võivad lühendada säästupirni
eluiga. Läbipõlenud säästupirne tuleb nende elavhõbeda sisalduse tõttu
käidelda kui ohtlikke jäätmeid. Valgusdioodide eeliseks on nende väga pikk
eluiga, suur energiasäästlikkus, koondatud valgusja värvuste mitmekesisus.
Hoone kütmisele võib kuluda kuni kolmveerand hoone energiakasutusest. Selle
täpsemaks kontrollimiseks ja olukorda parandavate nõuannete saamiseks on
mõistlik tellida energiaaudit. Küttekulude vähendamiseks laske vajadusel
uuenda küttesüsteem, täiustada hoone soojustust ja ventilatsioonisüsteemi
ning vahetage vanad aknad energiasäästlikumate vastu.  Tõmmake päevaseks
ajaks kardinad eest ära ja laske päikesevalgusel tuba soojendada. Suurema
valgushulga saamiseks hoidke aknad puhtana. Ööseks aga tõmmake soojuskao
vähendamiseks kardinad akende ette.  Pideva pikaajalise ruumi tuulutamise
asemel eelistage lühiajalist intensiivset tuulutust. Nii ei jahuta te seinu
ja põrandat, vaid ainult õhku. Toa temperatuuri 1°C võrra alandades
vähendate küttekulusid ca 5%.  Teleri, audio- ja videotehnika
mittekasutamisel on mõttekas need kohe ootere¸iimile lülitada.Kui te
seadmeid aga pikemalt ei kasuta, lülitage need täiesti välja.  Kui lahkute
arvuti juurest lühemaks ajaks, siis pange see ootere¸iimile, kui aga
pikemaks, siis lülitage välja. Sõltuvalt arvutist annab väljalülitamine
energia kokkuhoidu, kui arvuti on väljas rohkem kui 5-15 minutit. Lülitage
kodus printerid ja skännerid pärast kasutust välja, sest neid pole mõtet
ootere¸iimil hoida.  Akulaadijad jätkavad seinakontakti jäädes voolu
tarbimist, seetõttu võtke need pärast mobiiltelefoni või akupatareide
laadimist seinast välja. Eemaldage ka sülearvuti akulaadija seinakontaktist
pärast sülearvutiga töö lõpetamisest.  Vee keetmisel kasutage pigem
elektrikannu. Vee keetmisel elektripliidil kulub kuni 50% rohkem
elektrit. Soovitame panna veekeedukannu või kohvimasinasse täpselt nii
palju vett, kui hetkel vaja on.  Toidu valmistamisel asetage potile kaas
peale . Nii väheneb energiakasutus kuni 4 korda ja toit valmib
kiiremini. Kui vesi keeb, keerake kuumus väiksemaks, sest suurem
temperatuur ei tõsta vee temperatuuri nagunii üle 100°C. Lisaks sellele
hoiate ära liigse niiskuse sattumise ruumi.  Elektripliidi kasutamisel
lülitage keeduplaat mõni minut enne toidu lõplikku valmimist välja, v.a
induktsioonpliidil.Juba kuuma keeduplaati on mõistlik kasutada järgmise
toidu soojendamiseks.Neid nippe kasutades võite iga toidutegemisega säästa
kuni 20% elektrienergiat.  Pange külmkapp kaugemale küttekehadest, nt
pliidist või radiaatorist. Avage külmikut võimalikult harva ja nii
lühikeseks ajaks kui võimalik, sest iga avamisega võib kaotsi minna kuni
30% külmiku külmast õhust.  Peske nõudepesumasinas nõusid siis, kui see
täis on. Väiksem kasutuskordade arv vähendab vee tarbimist ja vee
soojendamiseks kuluvat energiat. Kui musti nõusid tekib vähe, siis on
mõttekam need käsitsi puhtaks pesta.  Pesumasina kasutamisel eelistage
madalaid temperatuure, sest vee soojendamiseks kulub isegi üle 80%
pesumasina energiast. Tänapäevased pesuvahendid pesevad enamasti pesu
puhtaks juba 30°C või 40°C kraadi juures.  Vanni asemel on mõistlik käia
du¨i all. Sellega vähendate kulutusi veele ning selle soojendamisele kuni 4
korda.  Hammaste harjamise ajal ei ole mõtet lasta veel kraanist
joosta. Kasutage vett ainult suu loputamise ajal. Ka du¨i all olles on
soovitav seebitamise ajaks vesi kinni keerata.  Kuumaveeboiler paigutage
võimalikult tarbimiskoha lähedale, sest sooja vee kättesaamiseks läbi
pikkade torustike kulub palju vett. Ärge keerake boilerit liiga kuumaks,
piisab temperatuurist 55-60°C. Vee liigne kuumutamine ja kuumana hoidmine
tõstab liigselt elektritarvet.  Kui võimalik, kloppige vaipu
õues. Tolmuimeja võtab sama palju elektrit kui veekeedukann, aga töötab
korraga tavaliselt hoopis pikema aja vältel. Tolmuimejat kasutades
eelistage võimsamattolmuimejat, sest see teeb oma töö kiiremini ära.  Ärge
alustage sauna kütmist liiga vara. Saun peaks olema soe just ajaks, kui
keegi sinna läheb. Kasutage leiliruumis aurutõket ja soojustage leiliruum
kuumustaluva soojustusmaterjaliga.
