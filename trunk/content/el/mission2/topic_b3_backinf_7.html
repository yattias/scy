<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Topic B3: Prey-predator relationships among species interactions</title>
<link href="scyContent.css" rel="stylesheet" type="text/css" />
</head>


<body bgcolor="#FFFFFF">
<ul id="menu">
  <li class="currentPage">Σχέσεις θηρευτή-θηράματος ανάμεσα στις αλληλεπιδράσεις των ειδών</li>
  <li><a href="topic_b3_backinf_2.html">Τροφικές αλυσίδες και τροφικά πλέγματα</a></li>
  <li><a href="topic_b3_backinf_3.html">Τροφικά επίπεδα</a></li>
  <li><a href="topic_b3_backinf_4.html">Αποικοδομητές</a></li>
  <li><a href="topic_b3_backinf_5.html">Μεταφορά ενέργειας και ύλης</a></li>
  <li><a href="topic_b3_backinf_6.html">Υδάτινα οικοσυστήματα</a></li>
  <li><a href="topic_b3_backinf_1.html">Πηγές τροφής των οργανισμών</a></li>
  <li><a href="topic_b3_backinf_8.html">Η επίδραση της σχέσης θηρευτή-θηράματος στα χαρακτηριστικά γνωρίσματα των ειδών</a></li>
  </ul>
<p><strong>Σχέσεις θηρευτή-θηράματος ανάμεσα στις αλληλεπιδράσεις των ειδών</strong></p>
<h1>Αλληλεπιδράσεις μεταξύ των ειδών </h1>
<p>Οι  αλληλεπιδράσεις μεταξύ των ειδών δεν περιορίζονται μόνο στις διατροφικές τους  συνήθειες. Υπάρχουν τρεις βασικοί τύποι αλληλεπιδράσεων, οι οποίες  προσεγγίζονται με βάση την επίδρασή τους στα εμπλεκόμενα είδη. Στη θήρευση, o θηρευτής επωφελείται (+), ενώ το θήραμα είναι  σε μειονεκτική θέση (-). Χαρακτηριστικά παραδείγματα αυτής της αλληλεπίδρασης  είναι ο λύκος και τα ελάφια, που συναντάται στα χερσαία οικοσυστήματα και ο  λούτσος με το τσιρόνι, στα υδάτινα οικοσυστήματα. Τα είδη  ενδέχεται να ανταγωνίζονται μεταξύ τους. Αυτό αποδίδεται συχνά στο γεγονός ότι  οι διαθέσιμοι πόροι είναι συχνά περιορισμένοι (π.χ. τροφικές πηγές). Κάθε παράδειγμα  που περιλαμβάνει δύο σαρκοφάγα ζώα που τρέφονται με το ίδιο είδος θηράματος θα  μπορούσε να εξελιχθεί σε μια ανταγωνιστική αλληλεπίδραση μεταξύ των δύο  αρπακτικών. Στην περίπτωση αυτή, τα δύο είδη επηρεάζονται αρνητικά. </p>
<p><strong>Διάκριση μεταξύ της σχέσης θηρευτή-θηράματος και του ανταγωνισμού </strong></p>
<p>Σημειώστε  ότι η σχέση θηρευτή-θηράματος ξεχωρίζει από τον ανταγωνισμό, διότι οι δύο αυτές  αλληλεπιδράσεις συνοδεύονται από διαφορετικά αποτελέσματα στα εμπλεκόμενα είδη:  η θήρευση είναι ένας τύπος αλληλεπίδρασης '+/-' (δηλαδή, ο θηρευτής επωφελείται,  ενώ το θήραμα επηρεάζεται αρνητικά), ενώ ο ανταγωνισμός είναι ένας τύπος  αλληλεπίδρασης '-/-' (και τα δύο είδη επηρεάζονται αρνητικά).</p>
<p><strong>Αμοιβαιότητα</strong></p>
<p>Ένα  άλλο είδος αλληλεπίδρασης είναι η αμοιβαιότητα, όπου και τα δύο είδη επωφελούνται  (+/+ τύπος αλληλεπίδρασης). Ένα χαρακτηριστικό παράδειγμα της αλληλοβοήθειας σε  χερσαία οικοσυστήματα είναι η επικονίαση, όπου τα έντομα παίρνουν το νέκταρ και  τα φυτά βοηθούνται μέσω της μεταφοράς γύρης στην αναπαραγωγή τους. Η συμβίωση  μεταξύ των ψαριών κλόουν (<em>Amphiprion  percula</em>) και της θαλάσσιας ανεμώνης είναι ένα άλλο ενδιαφέρον παράδειγμα  αλληλοβοήθειας στα υδάτινα οικοσυστήματα. Χάρη στην ειδική βλέννα της ανεμώνης,  τα ψάρια κλόουν μπορούν να κατοικούν ανάμεσα στα πλοκάμια των ανεμώνων χωρίς να  τσιμπιούνται. Την ίδια στιγμή, τα πλοκάμια των ανεμώνων προστατεύουν τα ψάρια  κλόουν από τους εχθρούς τους. Επίσης, τα ψάρια κλόουν επωφελούνται από την  προστασία που τους παρέχουν οι ανεμώνες. Σε αντάλλαγμα, οι ανεμώνες τρώνε τα  περισσεύματα φαγητού των ψαριών κλόουν καθώς επίσης τρέφονται με τα μεγάλα  ψάρια που προσελκύουν τα ψάρια κλόουν. </p>
</body>
</html>
