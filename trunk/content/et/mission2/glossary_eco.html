<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Sõnastik</title>
<link href="scyContent.css" rel="stylesheet" type="text/css" />
</head>

<body bgcolor="#FFFFFF">
  
	<h1 class="mainTitle">Sõnastik</h1>
    <a href="#A">A</a>-<a href="#B">B</a>-<a href="#C">C</a>-<a href="#D">D</a>-<a href="#E">E</a>-<a href="#F">F</a>-<a href="#G">G</a>-<a href="#H">H</a>-<a href="#I">I</a>-<a href="#J">J</a>-<a href="#K">K</a>-<a href="#L">L</a>-<a href="#M">M</a>-<a href="#N">N</a>-<a href="#O">O</a>-<a href="#P">P</a>-<a href="#R">R</a>-<a href="#S">S</a>-<a href="#S">Š</a>-<a href="#Z">Z</a>-<a href="#Z">Ž</a>-<a href="#T">T</a>-<a href="#U">U</a>-<a href="#V">V</a>-<a href="#Õ">Õ</a>-<a href="#Ä">Ä</a>-<a href="#Ö">Ö</a>-<a href="#Ü">Ü</a>
	
    <h3 id="A">Abiootilised tegurid</h3>
    Abiootilised tegurid on eluta looduse tegurid, näiteks päikesevalgus, temperatuur, pinnas, vesi, vee sügavus, kõrgus merepinnast ja rõhk.
    <h3>Arvukus</h3>Mõiste &quot;arvukus&quot; näitab mingi kindla liigi isendite arvu ökosüsteemis.
	<h3 id="B">Biomass</h3>Biomass on kindla ökosüsteemi elusorganismide mass teatud ajahetkel. Biomassi võib mõõta kui organismide looduslikku olekut (toormass) või kui kuivmassi (elusaine mass ilma veeta). Vahel vaadeldakse biomassina ökosüsteemi kõikide organismide massi, samas võidakse eristada ka erinevate troofiliste tasemete biomassi (tootjad, esmased tarbijad, teisesed tarbijad jne).
	 <h3>Biootilised tegurid</h3> Biootilised tegurid on tegurid, mis seostuvad elusorganismidega - nende hulka kuuluvad ökosüsteemide elusorganismid ning nende omavahelised suhted (näiteks sümbioos, mutualism, antagonism, parasitism, antibioos, konkurents, kisklus ja kommensalism).
    <h3>Biotoop</h3> Biotoopi defineeritakse kui teatud keskkonnatingimustega maa-ala, mis on elupaigaks taime- ja loomaliikide kogumile. Mõistet &quot;biotoop&quot; eristatakse mõistest &quot;levila&quot;, mis viitab mingi kindlat liiki populatsiooni elupaigale.  
	<h3 id="E">Elektrolüütiline dissotsiatsioon</h3> Elektrolüütiline dissotsiatsioon on protsess, mille käigus ained lagunevad vees lahustudes ioonideks. Ioonid tekivad lahusesse keemiliste sidemete lõhkumise tulemusena lahustunud aine molekulides või kristallides.
	<h3>Energiaülekanne</h3> Energia ülekanne esineb energiapüramiidis troofiliste tasemete vahel. Energiapüramiidis on enamus energiast ja massist talletunud selle aluse moodustavatesse primaartootjatesse. Selle peal asuvad kõrgemad toitumistasemed, mis algavad I astme tarbijatest (primaarsed tarbijad), kes toituvad primaarsetest tootjatest. Neile järgnevad primaarsetest tarbijatest  toituvad teisesed tarbijad jne. Selliseid suhteid tootjate, tarbjate ja lagundajate vahel nimetatakse troofilisteks interaktsioonideks. Detailsemalt kirjeldavad troofilisi suhteid toiduahelad (organiseerivad eri organismid nende troofilise kauguse alusel primaarsetest tootjatest) ning toiduvõrgustikud (täpsustavad ökosüsteemis elevate kõikide organismide vahelisi toitumissuhteid). Energia ülekande ja aineringete protsessid on vajalikud ökosüsteemi struktuuri ja toimimise kindlaksmääramisel ning organismide ja keskkonnavaheliste suhete määratlemisel.
	<h3>Eutrofeerumine</h3> Toitainete kontsentratsiooni tõus veeökosüsteemis, mille tulemusena primaarprodutsentide (peamiselt vetikate ja tsüanobakterite) arvukus tõuseb märgatavalt. Toitainete taseme tõus on enamasti inimtegevuse (põllumajanduse või kodumajapidamiste) tulemus. Eutrofeerumise tagajärjed võivad olla tõsised, ulatudes märkimisväärsest liigilise mitmekesisuse langusest ja vee läbipaistvuse vähenemisest vetikate vohamiseni (ülekülluslik potentsiaalselt mürgiste vetikate või tsüanobakterite kasv).
    <h3 id="F">Fotosüntees</h3> Protsess, milles taim kasutab päikesevalgust, vett ja süsihappegaasi hapniku ja suhkru (keemilise energia allikas enamikule organismidest) tootmiseks.
    <h3>Fütoplankton ehk taimhõljum</h3>Mõiste „plankton“ osutab veeökosüsteemides olevatele hõljuvatele, peamiselt mikroskoopilise suurusega organismidele. Eristatakse taimhõljumit (autotroofne hõljum, nt. vetikad) ja loomhõljumit (mikroskoopilised loomad, nt. vesikirp). Taimhõljum on peamiseks tootjaks paljudes veeökosüsteemides.
    <h3 id="H">Hapnik</h3> Peaaegu kõik organismid vajavad rakuhingamiseks hapnikku (O<sub>2</sub>). Heterotroofsed organismid (tarbijad ja lagundajad) toetuvad oma energia saamisel otseselt hingamisele. Autotroofsed organismid (primaarsed tootjad, nt. taimed ja tsüanobakterid ) tarbivad "välist" O<sub>2</sub> ainult öösel. Päeval toodavad autotroofsed organismid O<sub>2</sub> fotosünteesiprotsessis. Hapnik on õhu üks peamisi komponente (umbes 21%). Veeökosüsteemides tarbivad organismid vees lahustunud hapnikku.
    <h3>Hüdrolüüs</h3>Hüdrolüüs on neutralisatsioonireaktsiooni pöördreaktsioon. Hüdrolüüs on soola ja vee vaheline reaktsioon, mille tulemusena tekivad hape või alus: BA + H<sub>2</sub>O -> HA + BOH.
    <h3 id="K">Keemiline tasakaal</h3> Keemiline tasakaal on keemilise süsteemi püsiva koostisega olek, mis saavutatakse pöörduva keemilise reaktsiooni kulgemise tulemusena. Selles olekus on süsteemi lähteainete ja saaduste vahekord jääv (muutumatu). Keemilise tasakaalu olekus toimuvad mõlemad vastassuunalised reaktsioonid võrdsel määral või kiirusel, seega reaktsioonides olevate ainete hulga vahekord ei muutu.
    <h3 id="L">Lagundajad</h3> Lagundajad on organismid, enamasti bakterid või seened, kes toituvad surnud loomsest või taimsest materjalist, muutes seeläbi orgaanilised ained ökosüsteemis kättesaadavaks.
    <h3>Lahustuvus</h3> Aine lahustuvus on selle kontsentratsioon küllastunud lahuses. Aineid, mille lahustuvus on väiksem kui 1 g 100 mL lahuses, peetakse tavaliselt mittelahustuvateks.
    <h3 id="M">Molaarne kontsetratsioon</h3> Molaarne kontsentratsioon (molaarsus) on lahuse kontsentratsioon, mis näitab mitu mooli ainet on lahustunud ühes liitris lahuses [mol/L] ja selle mõõtühik on M.
    <h3 id="N">Neutralisatsioonireaktsioon</h3> Neutralisatsioonireaktsioon on happe ja aluse vaheline reaktsioon, mille tulemusena tekivad vesi ja sool. See on keemiline reaktsioon, milles üks keemiline ühend saab teiselt vesinikiooni H<sup>+</sup>.  Keemiline ühend, mis liidab vesinikiooni, on alus ning ühend, mis loovutab vesinikiooni, on hape.
    <h3 id="P">pH</h3> pH on logaritmiline suurus vesinikioonide kontsentratsioonist lahuses pH = -log [H<sup>+</sup>].  pH näitab lahuse happelisust (või aluselisust), mille võimalikud väärtused on vahemikus 0-14. Happeliste lahuste pH &lt; 7, aluseliste lahuste pH &gt; 7 ning neutraalsete lahuste pH = 7.
    <h3>pH indikaatorid</h3> pH indikaatorid on ained, millega toimuvad lahuse pH muutumisel selged ning lihtsalt märgatavad värvimuutused. Lahuse pH-d saab kergesti mõõta ka pH ribadega (lakmuspaberiga), mis on immutatud indikaatori või indikaatorite seguga. 
    <h3>Populatsioon</h3> Populatsiooni defineeritakse kui ühest liigist organismide gruppi, kes sigivad ja elavad samal ajal samas kohas. 
	<h3>Populatsiooni suurus</h3> Populatsiooni suurus vastab kindlal maa-alal olevate isendite arvule (nt isendite arv pinnaühiku kohta).
    <h3>Populatsiooni suurus</h3> Populatsiooni suurus vastab kindlal maa-alal olevate isendite arvule (näiteks isendite arv pinnaühiku kohta).
    <h3>Puhverdusvõime</h3> Puhverdusvõime on vee vastupanuvõime pH-muutustele.
    <h3 id="R">Röövloom</h3> Saakloom-röövloom suhtes on röövloomad need liigid, kes toituvad saakloomadest. 
    <h3 id="S">Saakloom</h3> Saakloom-röövloom suhtes on saakloomad need liigid, kellest röövloomad toituvad. 
    <h3>Soolad</h3> Soolad on ühendid, mis tekivad hapete ja aluste vahelistes reaktsioonides (neutralisatsioonireakstioonides). 
    <h3>Soolsus</h3> Terminit soolsus ehk saliinsus kasutatakse veekogus oleva soola hulga kirjeldamisel. Saliinsus ei osuta mitte ainult naatriumkloriidile (köögis kasutatav sool), vaid ka teistele sooladele nagu magneesium- ja kaltsiumsulfaat. Saliinsust võib mõõta eri viisidel. Neist kõige täpsem on lahustunud soolade üldsisaldus (TDS), mille ühik on mg/L.  Vee soolsust näitab ka vee elektrijuhtivus (EC; ühik μS/cm) – mida rohkem on vees lahustunud soola, seda suurem on vee elektrijuhtivus. Magevee TDS on reeglina madalam kui 1000 mg/L ning merevee TDS on kõrgem kui 10 000 mg/L.
    <h3>Stabiilsed seisundid</h3> Mõiste &quot;stabiilsed seisundid&quot; osutab kahe erineva stabiilse tasakaalu eksisteerimisele. Esimest korda märgati seda nähtust madalaveelistes järvedes. Ühes seisundis on vesi suhteliselt selge, erinevate kala- ja veetaimeliikide ning suhteliselt väheste vetikatega. Teises seisundis on vesi sogane ja vetikaid rikkalikult, ent seal on suutnud ellu jääda väga vähe kalu ja veetaimi. Mõlemad süsteemiseisundid on rohkem või vähem stabiilsed ning vastupidavad. Kui abiootilised tingimused (peamiselt süsteemis olevate toitainete hulk) muutuvad, võib ökosüsteem nihkuda ühest seisundist teise. Tähelepanuväärne on see, et pöördepunkt sõltub muutuste suunast. Toitainete tase, mille korral selgeveeline järv muutub sogaseks, on kõrgem kui toitainete tase, milleni tuleb jõuda sogase veega järve selgeveelisesse seisundisse tagasijõudmiseks. Stabiilsete seisundite olemasolu on kindlaks tehtud paljudes ökosüsteemides.
    <h3>Süsihappegaas</h3>Süsihappegaasi (CO<sub>2</sub>) kasutavad autotroofsed organismid (nt. taimed ja tsüanobakterid) fotosünteesil. Läbi selle ja järgnevate protsesside ühinevad süsiniku aatomid erinevateks orgaanilisteks molekulideks (suhkrud, valgud jms). Heterotroofsed organismid (ka autotroofsed organismid öösel) seevastu toodavad CO<sub>2</sub> hingamisel. Veekogus reageerib CO<sub>2</sub> veega (H<sub>2</sub>O) ning tekib süsihape (H<sub>2</sub>CO<sub>3</sub>), mis osaliselt laguneb vesinikiooniks (H<sup>+</sup>) ja bikarbonaadiks (HCO<sub>3</sub><sup>-</sup>). Seetõttu langeb vee pH. 
    <h3 id="T">Tarbijad</h3> Tarbijad on organismid, kes saavad oma energia teisi organisme süües.
    <h3>Temperatuur</h3> Temperatuur on oluline termodünaamika mõiste. Temperatuuri võib määratleda kui suure arvu osakeste keskmise energia või liikumise mõõtu. Temperatuuri saab mõõta termomeetritega.
	<h3>Toitained</h3> Toitaineteks nimetatakse kõiki aineid, mida organism vajab kasvuks ja arenguks. Veetaimede jaoks on need eelkõige fosfor ja lämmastik. Veeökoloogias iseloomustatakse toitelisusest rääkides enamasti süsteemis oleva fosfaadi (PO<sub>4</sub><sup>3-</sup>) ja nitraadi (NO<sub>3</sub><sup>-</sup>) hulka. Toitainetena võib käsitleda ka süsihappegaasi ja vee hulka, kuid neid on tavaliselt väga palju, seevastu kui fosfaati ja nitraati võib nimetada limiteerivateks teguriteks. Fosfaat ja nitraat on vastavalt fosfori (P) ja lämmastiku (N) tsükli olulised komponendid. Toitainete taseme tõus veeökosüsteemides ehk eutrofeerumine on enamasti inimtegevuse (põllumajanduse või kodumajapidamiste) tagajärg.
	<h3>Tolerantsuspiir</h3> Organismid suudavad elada abiootiliste tingimuste teatud ulatuses ning seda nimetatakse tolerantsuspiiriks. Näiteks kui me vaatleme temperatuurigradienti, on sellel kaks väärtust – minimaalne ja maksimaalne temperatuur, mis määravad liikide ellujäämiseks ülemise ja alumise piiri. Miinimumist allpool ja maksimumist ülalpool kogevad organismid ellujäämiseks liialt suurt stressi. Kusagil miinimumi ja maksimumi vahel asub see optimaalne piirkond, kus temperatuur on teatud liigi jaoks kõige soodsam.
    <h3>Tootjad</h3> Organismid (taimed, vetikad, mõned bakterid), kes sünteesivad Päikeselt (või anorgaanilistest ühenditest) saadud energia abil elutegevuseks vajalikud orgaanilised ühendid väliskeskkonnast saadavatest anorgaanilistest ainetest (nt fotosünteesi käigus). 
	<h3>Troofilised tasemed</h3> Igal ökosüsteemil on troofiline struktuur: toitumissuhete hierarhia, mis määrab energiavoogude ja ainete liikumise suuna. Kõik ökosüsteemides leiduvad liigid on vastavalt oma toitumisele troofilistele tasemetele määratud. Põhilised troofilised tasemed on tootjad, tarbijad ja lagundajad.
    <h3 id="V">Valgus</h3> Valguse laine koosneb energiast, mis on elektrilise või magnetilise välja vormis. Kuna valgus koosneb nii elektrilisest kui magnetilisest väljast, kutsutakse seda ka elektromagnetiliseks kiirguseks. Valguseks nimetatakse täpsemalt inimsilmale nähtava lainepikkusega kiirgust (umbes 400–700 nm või 380–750 nm). Füüsikas kasutatakse aga valguseks igasugust elektromagnetilist kiirgust, olgu see siis silmale nähtav või mitte. Pigmendid, mis püüavad valgust fotosünteesiprotsessis, neelavad valgust lainepikkusega 350 kuni 700 nm. Valguse laine koosneb elektriliste ja magnetiliste väljade energiast. Imepisikeste &quot;pakikestena&quot; olevat valgust nimetatakse footoniteks, millel on nii lainete kui osakeste omadused.  Sellele viidatakse kui laine-osakese duaalsusele.
    <h3>Valguse intensiivsus</h3> Valguse intensiivsus on valguse tugevus; edasikantav energiahulk. Eristatakse mitut tüüpi valguse intensiivsust. 1. Valguse kiirgus (radiant) – vaadeldakse mingist punktist mingil kaugusel valgusallikast ning mõõdetakse seal punktis valgustugevust. See kiirguse tüüp mõõdab nii inimesele nähtava kui nähtamatu valguse intensiivsust. 2. Helendav kiirgus (luminoosne) – samamoodi mõõdetav nagu eelmine, aga ainult inimese silmale nähtava valguse spektris (piirkonnas). 3. Valguse intensiivsus pinna kohta üldiselt – mõõdetakse, kui palju energiat valgusega ühe ruutmeetri kohta avaldub. Näiteks päikesevalguse intensiivsus ühe ruutmeetri kohta. 4. Valguse intensiivsus läbi kindla punkti – mõõdetakse samamoodi nagu eelmist energia pinnaühiku kohta, aga valgus tuleb läbi mingi kindla suurusega punkti.
	<h3>Veekogu toiduahel</h3> Veekogu toiduahel on jada organisme, kes üksteisest toituvad. Toiduahelas pole tavaliselt rohkem kui viis astet. Toiduahel algab tootjaga (rohelised taimed). Teise astme moodustavad herbivoorid (ehk rohusööjad, näiteks teod, mõned kalad) ja kolmanda astme omnivoorid (ehk kõigesööjad, näiteks röövkalad). Neljandal astmel on karnivoorid (lihasööjad e. kiskjad). Toiduahela viies aste on bakteriaalne tasand (lagundajad). Surnud loomad ja taimed lagundatakse lagundajate (näiteks bakterite) poolt lihtsamateks ühenditeks. Need lihtsamad ühendid segunevad mullaga. Seepärast ei saagi toiduahelas olla rohkem kui viis astet (kuigi mõnikord võib olla mitu toiduahela lüli karnivoore või lagundajaid). 
	<h3>Voolamine</h3> Voolamist võib defineerida kui vee liikumist veekogus. Liikumine võib olla horisontaalne, vertikaalne või ringlev. Voolamise (või segunemise) tulemusena jaotuvad abiootilised tingimused (temperatuur, toitainete hulk) veekogus ühtlasemalt. Kiire voolamine teeb vee hägusemaks, sest väikesed osakesed tõusevad põhjast üles.
	<h3 id="Ö">Ökoloogiline arvukusepüramiid</h3> Ökoloogilised arvukusepüramiidid näitavad organismide arvu ökosüsteemi igal troofilisel tasemel (püramiidi iga astme suurus on proportsionaalne troofilisel tasemel olevate organismide arvuga). Tüüpiline ökosüsteemis elevate organismide arvukust kujutav püramiid väheneb järk-järgult (alt laiem, ülevalt kitsam). See tähendab, et tipptarbijate väiksem biomass on kontsentreeritud suurte loomade suhteliselt väikesesse hulka. 
	<h3>Ökoloogiline biomassipüramiid</h3> Ökoloogilised biomassipüramiidid näitavad iga kihi suurust vastavalt igal troofilisel tasemel olevate organismide kuivkaalule. Massi mõõtmisel kasutatakse tavaliselt kuivkaalu, kuna organismide veesisaldus on erinev. Erinevate troofiliste tasemete võrdlemisel võetakse arvesse ka organismide suurused. Mõnes süsteemis (näiteks mõnes hõljumikoosluses) võivad biomassipüramiidid olla ümberpööratud, kuna vetikate (tootjate) biomass võib olla ühel hetkel madal, kuid teisel väga kiiresti kasvada kõrge tootlikkusega vetikate kiire paljunemise tõttu.
    <h3>Ökoloogiline energiapüramiid</h3> Ökoloogilised energiapüramiidid kujutavad iga astme suurust proportsionaalselt troofiliste tasemete produktsiooniga (näiteks kJ-des). Energiapüramiidide kuju on enamasti sarnane biomassipüramiididele. Iga troofilise taseme energiasisaldus on üldiselt samaväärne biomassiga, kuna sama suured kuiva biomassi kogused sisaldavad enamasti ühepalju energiat.
	<h3>Ökoloogiline püramiid</h3> Troofilisi tasemeid saab omavahel võrrelda, määrates kindlaks igal tasemel olevate isendite arvukuse, biomassi või energiasisalduse. Seda infot võib kujutada ka ökoloogilise püramiidi kujul. Püramiidi põhi vastab tootjatele ning järgnevad troofilised tasemed lisatakse tasanditele üksteise peale nende “toitumise“ järjekorras. Ökosüsteemi troofilise struktuuri erinevate aspektide kirjeldamiseks saab kasutada eri tüüpi püramiide. 
	<h3>Ökoloogiline tasakaal</h3> Mõiste viitab ideele, mille kohaselt valitseb ökosüsteemis looduslik tasakaal (seal elevate liikide ja nende suhtelise arvukuse seisukohalt), mida häirimise puudumisel säilitatakse. Sellest tasakaalust kõrvalekaldumise järel püüab ökosüsteem oma algseisundisse tagasi pöörduda. Viimasel ajal on teadlased selle enam-vähem püsiva seisundi olemasolu vaidlustanud. Reaalsuses on ökosüsteemid palju muutlikumad – liigid ilmuvad ja kaovad ajas ning nende arvukus kõigub.
	<h3>Ökosüsteem</h3> Ökosüsteemi all mõistetakse nii kindlal maa-alal elavate kõikide organismide kogumit (nt. tootjad, tarbijad ja lagundajad), kui ka neid mõjutavaid abiootilisi komponente (nt. pinnas, vesi, õhk, temperatuur jne). Biootilised ja abiootilised komponendid on seotud läbi aine- ja energiaringe.
    <p>&nbsp;</p>
    <p>&nbsp;</p>
    <p>&nbsp;</p>
    <p>&nbsp;</p>
  </body>
</html>
