<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Missiooni eesmärk</title>
<link href="scyContent.css" rel="stylesheet" type="text/css" />
</head>

<body bgcolor="#FFFFFF">
<h1>Missiooni eesmärk</h1>
<p>Ökosüsteem koosneb biootilistest ja abiootilistest osadest – see on tervik, mis koosneb nii teatud maa-alal elavatest organismidest kui ka neid ümbritsevast elukeskkonnast. Kuigi inimestel on suur mõju ökosüsteemide tasakaalule, võivad neis esinevaid muutusi esile kutsuda ka erinevad looduslikud faktorid.  Mõnel juhul sõltub antropogeense ehk inimfaktori mõju ökosüsteemi tüübist ja omadustest.  Et ökosüsteeme hoida ning tulevikule mõelda, peaks igaüks meist olema teadlik neis esinevatest seostest.</p>
<p>Selle missiooni käigus avastate te arvukate ökoloogiliste tegurite vahel esinevaid seoseid mageveekeskkonnas. Seejuures saate te uurida, milline on toitainete ja pH mõju populatsioonidele, kuidas määrab valguse intensiivsus ära fotosünteesi toimumise taseme ning millised suhted leiavad aset erinevate organismide vahel ökosüsteemis.</p>
<p>Selle missiooni eesmärgiks on selgitada välja põhitõed ökosüsteemide toimimisest, mis võimaldaksid  teil tulevikus kaasaegseid teadmisi kasutades analüüsida ning lahendada ka oma kodukandi veekogudes esinevaid probleeme.</p>
<p>Missiooni käigus tuleb teil luua mõistekaart ning videoaruanne. Mõistekaart näitab teie teadmisi enne missioonil tööle asumist ning videoaruanne demonstreerib teie missiooni käigus läbi viidud  uurimuslikku õpet. Missioon uurimuslik osa koosneb uurimisküsimuste ja hüpoteeside sõnastamisest, katsete planeerimisest ja läbiviimisest, kogutud andmete analüüsimisest ning järelduste tegemisest.</p>
<p class="Bold">Soovime teile edukat seiklust!!</p>
<img src="pictures/lake.jpg" width="300" height="200" alt="Järv"/>
<p><i>Järv kui magevee ökosüsteem</i></p>
<a href="las_description_challenge.html" target=""><b>Mine tagasi</b></a>
</body>
</html>
