<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Topic B1: Toitained</title>
<link href="scyContent.css" rel="stylesheet" type="text/css" />
</head>


<body bgcolor="#FFFFFF">
<ul id="menu">
  <li class="currentPage">Toitained</li>
  <li><a href="topic_b1_backinf_1.html">Fütoplankton ja primaarproduktsioon</a></li>
  <li><a href="topic_b1_backinf_3.html">Eutrofeerumine</a></li>
  </ul>
<h1 class="mainTitle">Toitained</h1>
<p>Kõiki organismi eluks ja kasvuks vajalikke aineid nimetatakse toitaineteks. Vee ökoloogias kasutatakse seda mõistet süsteemis oleva fosfaadi (PO<sub>4</sub><sup>3-</sup>) ja nitraadi (NO<sub>3</sub><sup>-</sup>) hulgale osutamiseks. Ka süsihappegaasi (CO<sub>2</sub>) ja vett (H<sub>2</sub>O) võib lugeda toitainete hulka. Samas on neid tavaliselt külluses, seevastu fosfaati ja nitraati võib pidada piiravateks teguriteks. Fosfaat ja nitraat on olulised komponendid vastavalt fosfori- (P) ja lämmastikuringes (N). Need tsüklid on keerukad ning koosnevad paljudest erinevatest anorgaanilistest ja orgaanilistest molekulidest, sisaldades emba-kumba või mõlemat nimetatud elementi. Meie missiooni kontekstis on oluline mõista, et taimed (tootjad) kasutavad fosfaati ja lämmastikku valkude, nukleotiidide (DNA) ja teiste orgaaniliste molekulide tootmiseks. Seega ei saa taim lämmastiku ja fosfaadi puudumisel kasvada.</p>
<p>Milline on seos toitainete kontsentratsiooni ja primaarproduktsiooni suuruse vahel? Sellest seosest mõtlemisel on hea kasutada nn tolerantsuse mõistet. Organismid suudavad elada (abiootiliste) tingimuste teatud ulatuses. Näiteks temperatuurigradiendi puhul on kaks väärtust – minimaalne temperatuur ja maksimaalne temperatuur –, mis määravad liigi ellujäämiseks ülemise ja alumise piiri. Tingimused alla miinimumi ja üle maksimumi põhjustavad organismide ellujäämiseks liialt suurt stressi. Optimaalne vahemik on miinimumi ja maksimumi vahel, kus temperatuur oleks sellele konkreetsele liigile kõige soodsam. </p>
<p>Tolerantsuspiirid on olemas ka igal primaarproduktsiooni tarbeks vajalikul toitainel. Kindlast kontsentratsioonist allpool kannatab organism defitsiidi sümptomite all (vaata allpoololevat joonist). Kui teatud toitaine kontsentratsioon on väga kõrge (st skaala teises otsas), võib see organismile hoopis toksilist mõju avaldada (looduslikus keskkonnas ei ole see siiski väga tavaline). Kontsentratsiooni määr, millest allpool taimedel defitsiidi sümptomid avalduvad, on toitaineti erinev. Näiteks vajavad taimed enamasti suuremas koguses lämmastikku kui fosfaati. Lisaks on erinevused ka erinevate liikide vahel: mõned taimed tulevad puudujääkidega toime paremini kui teised.</p>
<img src="pictures/image013.png" height="300" width="530" alt="Hüpoteetiline (teatud)  toitaine tolerantsuse piir." />
<p><i>Hüpoteetiline (teatud)  toitaine tolerantsuse piir.</i></p>
</body>
</html>
