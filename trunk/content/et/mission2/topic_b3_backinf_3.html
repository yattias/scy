<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Teema B3: Troofilised tasemed</title>
<link href="scyContent.css" rel="stylesheet" type="text/css" />
</head>


<body bgcolor="#FFFFFF">
<ul id="menu">
  <li><a href="topic_b3_backinf_6.html">Taustinfo: Veeökosüsteemid</a></li>
  <li><a href="manual_scydyn_b3.html">SCYDynamics'i kasutusjuhend</a></li>
  <li><a href="topic_b3_back.html">Kogumik teemakohaseid linke (inglise keeles)</a></li>
  <li><a href="manual_scydyn_model.html">Matemaatiline mudel</a></li>
 
  </ul>
<h1 class="mainTitle">Troofilised tasemed</h1>
<p>Ökosüsteemis elavaid organisme jagatakse vastavalt nende toiduallikatele. Kogu toidu esmaseks allikaks on fotosüntees, mille käigus taimed kasutavad päikeseenergiat, süsihappegaasi (CO<sub>2</sub>) ja vett (H<sub>2</sub>O) orgaanilisteks ühenditeks (peamiselt suhkruteks) ja hapnikuks (O<sub>2</sub>) muundamisel. Kuna taimed toodavad oma toidu (orgaanilised ühendid) ise, nimetatakse neid &quot;tootjateks&quot; ehk &quot;autotroofideks&quot;. Kõiki loomi nimetatakse &quot;heterotroofideks&quot;. Loomi, kes toituvad taimedest nimetatakse &quot;herbivoorideks&quot; ehk &quot;esmasteks tarbijateks&quot;. Loomi, kes toituvad teistest loomadest nimetatakse &quot;karnivoorideks&quot; ehk &quot;teisesteks tarbijateks&quot;. Organismidevahelisi suhteid, mis hõlmavad herbivoori (saakloom) ja karnivoori (röövloom), nimetatakse saakloom-röövloom suheteks. Mõned karnivoorid toituvad ka teistest karnivooridest. Neid nimetatakse &quot;tertsiaarseteks tarbijateks&quot; ehk &quot;tippkiskjateks&quot;.</p>

<p>Sama toitumiskäitumisega organismide hulk moodustab troofilise taseme. Troofilisi tasemeid üksteise peale asetades saame ökoloogilise püramiidi. Uurides ökoloogilisi püramiide võite märgata, et iga järgneva troofilise taseme suurus väheneb (püramiidi alusest tipu poole). Igale järgmisele troofilisele tasemele kantakse alati üle vähem energiat, kui eelmisel tasemel kasutusele võeti. Organismid peavad ellujäämiseks, toidu hankimiseks ja paljunemiseks kulutama energiat. On välja arvutatud, et igas troofilises tasemes salvestatud energiast kantakse järgmisele tasemele üle 10%.</p>

<h1 class="mainTitle">Lagundajad</h1>
<p>Organismide gruppi, mida ökoloogilisel püramiidil ei kujutata, nimetatakse &quot;lagundajateks&quot; ehk &quot;detrivoorideks&quot;. Nad lagundavad surnud orgaanilist materjali (nt. detriiti) – surnud taimede ja loomade kudesid, ning saavad sellest surnud orgaanilisest materjalist energiat. Lagundajate hulka kuuluvad näiteks bakterid ja seened. Surnud taimede ja loomade lagundamisel muundavad lagundajad surnud orgaanilist ainet anorgaanilisteks ühenditeks, millest suurt hulka kasutavad taimed mineraalainetena uuesti. Pange tähele, et need mineraalained ei ole mitte taimedele vajalik &quot;toit&quot;, vaid fotosünteesiprotsessis orgaaniliste ühendite sünteesiks olulised ained.</p>

<h1 class="mainTitle">Toiduahelad ja toiduvõrgustikud</h1>
<p>Kuna toitumisel sõltuvad organismid teistest organismidest, on võimalik eri organismide toitumisharjumuste järjestamisel koostada "toiduahelaid". Iga toiduahel algab taimeliigist. Siiski ei toitu enamik liike mingist kindlast toiduallikast, vaid mitmetest erinevatest toiduobjektidest. Lisaks võivad toiduallikad varieeruda ka vastavalt aastaajale. Sellise mitmekesisuse kirjeldamiseks kasutavad teadlased väljendit "toiduvõrgustik", mis hõlmab omavahel põimunud toiduahelaid.</p>

<h1 class="mainTitle">Aine ja energia ülekanne</h1>
<p>Selles lõigus kirjeldatakse aine ja energia ülekannet läbi ökosüsteemide erinevate komponentide. Aine ja energia läbivad ökosüsteeme erineval viisil. Energiavoog liigub edasi lineaarselt: Päikese poolt toodetakse lakkamatult energiat ning see siseneb toiduvõrgustikesse läbi fotosünteesi. Seejärel liigub energia tootjatelt (nt taimed) tarbijateni, kuni see on troofilistel tasemetel täielikult kasutatud. Ained aga liiguvad edasi tsükliliselt: neid töödeldakse alati lagundajate poolt ümber.</p>

<img src="pictures\image083.jpg" width="640" />
<p>Magevee ja maismaa toiduvõrgustik. Allikas:<a href="http://en.wikipedia.org/wiki/File:FoodWeb.jpg" target="_external">http://en.wikipedia.org/wiki/File:FoodWeb.jpg</a></p>
</body>
</html>
