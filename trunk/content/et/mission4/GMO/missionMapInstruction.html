<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Kardin: Missiooni eesmärk</title>
<link href="scyContent.css" rel="stylesheet" type="text/css" />
</head>


<body bgcolor="#FFFFFF">
<h1>Missiooni eesmärk</h1>
<p>Geneetiliselt Muundatud Organism (GMO) on organism, kelle genoomi on geenitehnoloogiliste meetoditega muudetud. GMO-d on kasutusel nt ravimitööstuses, geeniteraapias ja põllumajanduses. GMO-de kasutamisega seoses on üles kerkinud mitmeid probleeme, näiteks teaduslike uuringute piisavus ning ettenägematud negatiivsed mõjud keskkonnale ja tervisele. Lisaks tekitab GMO-de tootmine ja kasutamine ka eetilisi ja moraalseid küsitavusi.</p>
<p>Selle missiooni käigus tutvute te geneetiliselt muundatud lõhe problemaatikaga. Teema on oluline, sest ametliku loa saamisel korral on GM lõhe esimene inimtoiduks toodetud geneetiliselt muundatud loom. Teema on mitmetahuline – kuigi GM lõhe on tõenäoliselt enim uuritud kala üldse, on siiski mitmeid küsitavusi, millega üldsus rahul ei ole. Teie ülesandeks on saada ülevaade GMO-de kasutamisega seotud teaduslikest, majanduslikest, juriidilistest ning eetilistest ja moraalsetest aspektidest. Missiooni eesmärgiks on saadud teadmiste põhjal leida vastus GMO-dega seotud dilemmaprobleemile.</p>
<p>Missiooni käigus määratakse sulle ühe eksperdi roll. Kokku on missioonis neli erinevat ekspertrolli: bioloogid, majandusteadlased, juristid ja loomakaitsjad. Õppimine toimub nii individuaalselt kui ka gruppides. Missiooni jooksul tuleb teil kirja panna viis otsust probleemile, kas Eestis on otstarbekas GMO lõhet kasvatada. Need on: esialgne otsus, esialgne valdkonna-spetsiifiline otsus, parandatud valdkonna-spetsiifiline otsus, ekspertkogu otsus ja lõplik otsus.</p>
<table width="70%" border="0" cellspacing="0" cellpadding="1">
  <tr>
    <td><img src="pictures/transgenic-salmon.jpg" width="460" height="240" alt="Transgeenne lõhe"/></td>
  </tr>
  <tr>
    <td><p><i>Samas vanuses AquAdvantage® lõhe (tagapool) ja mittetransgeense Atlandi lõhe (eespool) suuruste võrdlus. Foto: AquaBounty Technologies.</i></p></td>
  </tr>
</table>  
<p>Kui olete missiooni eesmärgiga tutvunud, avage missioonikaart ning liikuge edasi missiooni ossa <b>Esialgne otsus</b>.</p>
<p>&nbsp;</p>
<h3>Edukat seiklust!</h3>

<p>&nbsp;</p>
<h3>Õpieesmärgid</h3>
<p>Missiooni eduka läbimise järel oskate te:</p>
<table width="100%" border="0" cellspacing="5" cellpadding="1">
  <tr>
    <td width="15">&bull;</td>
    <td>anda ülevaadet geneetika ja geenitehnoloogiaga seotud teadusharudest ning elukutsetest;</td>
  </tr>
  <tr>
    <td width="15">&bull;</td>    
    <td>koguda, korrastada ning hinnata teavet;</td>
  </tr>
  <tr>
    <td width="15">&bull;</td>  
    <td>analüüsida teavet geenitehnoloogia rakendamisega seotud teaduslikest, majanduslikest, seadusandlikest ja eetilistest probleemidest;</td>
  </tr>
  <tr>
    <td width="15">&bull;</td>  
    <td>võtta otsuste tegemisel arvesse teaduslikke, majanduslikke, seadusandlikke, moraalseid ja eetilisi aspekte;</td>
  </tr>
  <tr>
    <td width="15">&bull;</td>  
    <td>langetada pädevaid otsuseid lähtudes isiklikest ja ühiskondlikest aspektidest;</td>
  </tr>
  <tr>
    <td width="15">&bull;</td>  
    <td>seostada omavahel DNA, kromosoomi, geeni, alleeli ja genotüübi mõisteid;</td> 
  </tr>
  <tr>
    <td width="15">&bull;</td>  
    <td>hinnata pärilikkuse ja keskkonnategurite mõju organismi fenotüübile;</td>   
  </tr>
  <tr>
    <td width="15">&bull;</td>  
    <td>kirjeldada geneetiliselt muundatud toidu ja sööda kasutamisega seotud majanduslikke aspekte;</td>
  </tr>
  <tr>
    <td width="15">&bull;</td>  
    <td>anda ülevaadet geneetiliselt modifitseeritud toidu ja sööda kasutamisega seotud seadusandlusest;</td>
  </tr> 
  <tr>
    <td width="15">&bull;</td>  
    <td>selgitada loomade geneetilise muundamisega seotud eetilisi ja moraalseid aspekte.</td>
  </tr> 
</table>
<p>&nbsp;</p>

</body>
</html>
