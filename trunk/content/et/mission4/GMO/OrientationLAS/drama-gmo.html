<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Jutuke</title>
<link href="../scyContent.css" rel="stylesheet" type="text/css" />
</head>


<body bgcolor="#FFFFFF">
<p>Ühel ilusal päikesepaistelisel õhtupoolikul jalutasid poiss ja tüdruk tänaval. Nad olid just kohalikust kaubanduskeskusest möödumas, kui tüdruk teatas: &quot;Kuule, William, läheks õige poodi! Ma tahaksin täna sushi valmistamist proovida. Rääkisin eile Skype-s oma USA-s elava vennatütrega ja sain tema käest ühe väga põneva sushiretsepti – &quot;Tagurpidi pööratud sushirull lõhest.&quot; Selleks peame ostma lõhet, sushi riisi, avokaadot, Nori- lehti, seesamiseemneid ja muud vajalikku. Siis võiksime minna minu poole kokkama.&quot; Williamile mõte meeldis.</p>
<p>Poe kalaosakonnas sushi tegemiseks sobivat lõhet valides, sõnas Kate: &quot;Tead, mis mu vennatütar veel rääkis? USA-s pidi mõne aja pärast müüki tulema esimene, inimtoiduks loodud geneetiliselt modifitseeritud loom – GMO lõhe! Brr, mõtle kui õudne, kui sellised friikkalad siia ka jõuavad! Mina isiklikult kardan pisut neid uusi geneetiliselt muundatud toiduaineid ja nagu ma kuulnud olen, pidid nad tõenäoliselt veel ohtlikud ka olema. Näiteks uudistes on nende ümber alati nii palju lärmi.&quot; William ei olnud asjaga päris nõus: &quot;Ma arvan, et inimesed ei peaks GMOsid kohe friikideks ka kutsuma hakkama. Äkki on nad hoopis oma looduslikest liigikaaslastest paremad? Sa ei tea ju seda täpselt. &quot; Kate muutus uudishimulikuks: &quot;Imelik, et mõnel maal on GMO-de kasvatamine lubatud, aga teisel mitte. Huvitav, kas Euroopa Liidus oleks geneetiliselt muundatud lõhe kasvatamine otstarbekas?&quot;</p>
</body>
</html>
