<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Kui pikk on GMOde kasutamise ajalugu ja milline on vajadus GMOde järele?</title>
<link href="../scyContent.css" rel="stylesheet" type="text/css" />
</head>


<body bgcolor="#FFFFFF">
<h3>Kui pikk on GMOde kasutamise ajalugu ja milline on vajadus GMOde järele?</h3>
<p>Ehkki GMOde kasutamise ajalugu pole kuigi pikk, on maailmas juba mitmeid GMOsid kasutusele lubatud. Esimestena tulid turule GM vaktsiinid (1992-1994), neile järgnes herbitsiidikindel tubakas aastal 1994 ning 1996-1997 aastal järgemööda mitmed rapsi-, soja-, maisiliinid ning geneetiliselt muundatud lillesordid. Praegusel ajal on kõige levinum geneetiliselt muundatud kultuur sojauba, millele järgnevad mais, puuvill ja raps. Esimene GM loom oli hiir ning esimesed GM koduloomad- helendavad akvaariumikalad (<i>Glofish</i>, transgeenne sebrakala). Inimtoiduks on käesoleval ajal disainitud ainult kaks GM loomorganismi – <i>AquaBounty</i>, (Waltham, MA, USA) transgeenne  <i>AquAdvantage</i> lõhe ning <i>EnviroPig</i> (Guelphi Ülikool, Ontario, Kanada) siga. GM lõhe kasvab oma liigikaaslastest märksa kiiremini ning GM sea sõnnikus oleva fosfori hulk on 30% väiksem kui teistel sigadel. Majandustegevuses kasutatakse GM bakterite ja pärmide kõrval hetkel eelkõige GM taimi aga ka GM loomi. Kolm suurimat GMOde kasvatajat on Ameerika Ühendriigid, Kanada ja Argentiina. </p>

<p>Toiduainete hinnad tõusevad. Samas, võitleb suur osa maailmast vaesusest tingitud näljahädaga. GMOde kasutamise pooldajad kinnitavad, et geenmuundatud organismidel põhinev põllumajandus võib olla ainsaks ja õigeks maailma näljahäda leevendavaks teeks. Uuringud on näidanud, et GMO viljad ei ohusta inimest ning on sama turvalised kui tavalised viljad. Seda on tõestanud üle 3 triljoni GMO viljast valmistatud toiduportsjoni, mis on maailmas juba ära söödud. GMO viljad on vastupidavamad nii põua kui liigse niiskuse puhul, nõuavad vähem väetisi ning tähendavad lõppkokkuvõttes nii maa kui ka kütuse säästmist.</p>


</body>
</html>
