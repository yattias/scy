Energiasääst kodus

Energia säästmiseks on kodus mitmesuguseid võimalusi. Mõned abinõud on
lihtsad ja põhinevad näiteks olemasolevate seadmete otstarbekamal
kasutamisel. Teised võimalused nõuavad suuremaid kulutusi, olgu see siis
energiatõhusamate seadmete ostmine või näiteks hoone renoveerimine.

Energia kokkuhoiuga säästame ressursse, vähendame keskkonnareostust ja
aitame kaasa globaalse soojenemise ja kliimamuutuste
piiramisele. Energiasäästu investeerimise tulemusena kahanevad elektriarved
isegi juhul, kui elektrihinnad tõusevad, sest kütusehinna kiire tõusu tõttu
on peaaegu kõik energiasäästumeetmed majanduslikult otstarbekad. Kõige
odavam on säästa energiat seadmete tõhusama kasutamisega. Uue seadme
ostmisel on otstarbekas investeerida kõige energiatõhusamasse mudelisse,
mida saate endale lubada, sest kokkuhoid vana mudeliga võrreldes võib olla
isegi kuni 50%.

Energiat kokku hoides saame suurendada mugavustunnet kodus: soojustuse
parandamine aitab kaasa temperatuuri ühtlasemale jaotamisele,
kondensatsiooni vähendamisele, hingamisele halvasti mõjuvate tolmulestade
tekke takistamisele jms.
