<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Mis määrab organismi pärilikkuse ja kuidas saadakse geneetiliselt modifitseeritud organism?</title>
<link href="../scyContent.css" rel="stylesheet" type="text/css" />
</head>


<body bgcolor="#FFFFFF">
<h3>Mis määrab organismi pärilikkuse ja kuidas saadakse geneetiliselt modifitseeritud organism?</h3>
<p>Organismi pärilikkus tuleneb tema kromosoomidest. Organismi igas rakus on sama arv kromosoome. Erandiks on vaid sugurakud, kus neid on poole vähem. Kromosoomid koosnevad pärilikkuse ainest – DNAst. DNA on suure molekulmassiga biopolümeer, mille monomeerideks on neli erinevat desoksüribonukleotiidi: A, T, C ja G. DNA nukleotiidse järjestuse alusel sünteesitakse igas rakus RNA ja valgu molekulid. DNA lõiku, mis määrab ära ühe RNA või valgu molekuli monomeeride järjestuse, nimetatakse geeniks. Kuna RNA ja valgu molekulide koostoimes avalduvad organismi kõik pärilikud tunnused, võime väita, et organismi pärilikkus saab alguse DNA nukleotiidsest järjestusest.</p>


<p>Geneetiliselt muundatud organism (GMO) on inimese poolt loodud organism, kelle kromosoomidesse on geenitehnoloogiliste meetodite abil lisatud mõne teise organismi geen või kelle DNAd on kunstlikult muudetud. Selle tulemusena on GMO geenid oma liigikaaslastest mõnevõrra erinevad.</p>
</body>
</html>
