<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Milles seisneb &quot;Trooja geeni efekt&quot;?</title>
<link href="../scyContent.css" rel="stylesheet" type="text/css" />
</head>


<body bgcolor="#FFFFFF">
<h3>Milles seisneb &quot;Trooja geeni efekt&quot;?</h3>

<p>Purdue Ülikooli uurimisrühm on väitnud, et inimese poolt kasutamiseks loodud geneetiliselt muundatud loomad võivad looduskeskkonda sattudes hävitada looduslikke populatsioone.</p>

<p>Bioloog Rick Howard ja tema kolleegid avastasid paradoksi, mis kerkib esile juhul, kui kala kromosoomi viiakse tahtlikult sisse uusi, kala suuremaks kasvama panevaid geene. Kuigi GM kalad on suuremad ning nad on paariliste leidmisel edukamad, võivad nad toota järglasi, kes suure tõenäosusega täiskasvanuikka ei jõua. Kui nii juhtub, võib populatsiooni suurus sugupõlvede jooksul väheneda ning lõpuks hoopiski kaduda. Uurimisrühm kinnitas, et nemad demonstreerisid esimesena GM organismi paljunemiseelist looduslike kaaslaste ees. Kuigi loomade geenide muundamine annab inimkonnale lühiajalises perspektiivis kasu, võib sellel pikaajalises perspektiivis, ettevaatamatu käitumise puhul, loodusele katastroofiline mõju olla.</p>

<p>Katse läbiviimiseks võeti kaks reservuaari ning kummassegi neist pandi üks emane ja kaks isast (üks transgeenne ja üks looduslik) kala. Transgeensed kalad olid 83% suurema kaaluga kui looduslikud. Seega oli lihtne jälgida, kumma isase kala emane valib. Katsest nähtus, et transgeensed isased paaritusid kolm korda tihemini kui looduslikud. Samas, kuigi transgeensed isased paaritusid tihemini, elasid nende järglastest vaid vähesed täiskasvanueani.</p>
<p>Üllatav oli, kui kiiresti GMOde paaritumise eelis transgeensust populatsioonis laiali kandis. Uuringust leiti, et iga loodusliku isase 100 täiskasvanuikka jõudnud järglase kohta jõudis transgeense isase järglastest vaid 70.</p>
<p>Seega, pannes kokku transgeensete isaste paaritumiseelise ning asjaolu, et nende järglased on väiksema elujõulisusega, muutubki populatsioon üha väiksemaks ja väiksemaks. Teadlased kutsuvad seda &quot;Trooja geeni efektiks&quot;. Põlvkondade jooksul see efekt mitmekordistub ning hävitab lõpptulemusena populatsiooni täielikult. </p>

</body>
</html>
