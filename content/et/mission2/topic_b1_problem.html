<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Teema B1: Probleemi esitlus</title>
<link href="scyContent.css" rel="stylesheet" type="text/css" />
</head>


<body bgcolor="#FFFFFF">
<h1>Probleemi esitlus</h1>
<p>Otto ja Sylvia on klassikaaslased ning mõlemad ka innukad kalamehed. Olles tüdinud igal aastal vaid oma kodulinnalähedasel jõel kalastamast, võtsid nad ette kalaretke kaugemal asuva järve äärde. Sihtpunkti kohale jõudes aga selgus, et oodatud sinaka värvi asemel oli järvevesi hoopis üleni roheliseks muutunud. Lisaks märkasid noored kalamehed kohaliku omavalitsuse poolt ülespandud hoiatussilti, mis keelas eutrofeerumise ja botulismiohu tõttu järves ujumise. Hoolimata sellest võtsid nad välja oma õngeridvad ning asusid hauge ja ahvenaid püüdma. Püüdmiseks kasutasid nad läikivaid lante, mis olid kodulinna jões kalastades tihti kena saagi taganud. Hoolimata kolmetunnisest kannatlikust ootamisest, ei olnud õnge küljes veel mitte kui midagi. Pärast kerget einetamist otsustati kasutada söödana hoopis saiatükikesi, mille abil loodeti kasvõi mõni väiksemat liiki kalake kätte saada. Kuid ka kojumineku ajaks jäi noorte kalameeste ämber tühjaks. Kuigi tingimused järve elukeskkonnas olid igati sobilikud vetikate õitsemiseks, polnud seal kalu üldse.</p>
<p><img src="pictures/image_009_algea.jpg" height="225" width="300" alt="Algal bloom by the shore after a week of warm weather. Photo taken in Sipoo, Finland."/></p>
<p><i>Vetikate õitsemine rannikul pärast nädalast kuuma ilma. Pildistatud: Sipoo, Finland.</i><br />
allikas: Wikipedia / Ronja Addams-Moring</p>

</body>
</html>
