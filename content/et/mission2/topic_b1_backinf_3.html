<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Topic B1: Eutrofeerumine</title>
<link href="scyContent.css" rel="stylesheet" type="text/css" />
</head>


<body bgcolor="#FFFFFF">
<ul id="menu">
  <li class="currentPage">Eutrofeerumine</li>
  <li><a href="topic_b1_backinf_1.html">Fütoplankton ja primaarproduktsioon</a></li>
  <li><a href="topic_b1_backinf_2.html">Toitained</a></li>
  </ul>
<h1 class="mainTitle">Eutrofeerumine</h1>
<p>Tänapäeval kannatavad paljud maailma mageveeökosüsteemid (nt järved ja tiigid) probleemi all, mida nimetatakse eutrofeerumiseks. Eutrofeerumist võib defineerida kui toitainete sisalduse tõusu veeökosüsteemides. Eutrofeerumise põhjustajaks on tihtipeale inimtegevus – peamiselt põllumajandus või kodumajapidamised. Toitainete sisalduse suurenemise tulemusena kasvab märgatavalt teatud esmaste tootjate (peamiselt vetikad ja tsüanobakterid) hulk. Väikesearvuliste, kiirekasvuliste liikide hulga märkimisväärsel suurenemisel on tõsised tagajärjed teistele abiootilistele teguritele nagu vee läbipaistvus (tavaliselt vähendab eutrofeerumine veekogu sügavamatesse kihtidesse jõudvat päikesevalguse hulka) ning hapniku hulk (öösel tarbivad kõik taimed hapnikku). Seega kannatavad mõnede vetikate õitsemisel teised taimeliigid, zooplankton ja kalad tõsiste tagajärgede all. Eutrofeerumise mõju võib järjest süveneda, viies liigilise mitmekesisuse suure languse, vee läbipaistvuse vähenemise ja vetikate „õitsemiseni“ (külluslik potentsiaalselt mürgiste vetikaliikide või tsüanobakterite kasv).</p>
<p>Eutrofeerumise all kannatavat veekogu saab “ravida”, st. vähendada märkimisväärsel hulgal süsteemis olevate toitainete hulka. See ei ole lihtne. On olemas kaks erinevat püsivat tasakaaluseisundit. Ühes on vesi suhteliselt selge ning selles elab erinevaid kalaliike ja veetaimi ning suhteliselt vähe vetikaid; teises (eutrofeerunud) seisundis on vesi hägune ja vetikaterohke ning selles suudavad ellu jääda vaid mõned kalad ja veetaimed. Süsteemi mõlemad seisundid on suuremal või vähemal määral stabiilsed ja paindlikud. Abiootiliste tegurite (peamiselt süsteemis olevate toitainete hulga) muutumisel võib ökosüsteem kergesti ühest seisundist teise nihkuda. Seejuures on pöördepunkt sõltuv muutuse suunast. Toitainete tase, mille juures selgeveeline järv hägusaks muutub, on kõrgem kui tase, mis peab olema saavutatud järve hägusast seisundist selgeveelisesse tagasijõudmiseks. Esmakordselt näidati neid nn „stabiilseid seisundeid“ madalates järvedes. Nüüdseks on nähtuse esinemist tehtud kindlaks ka mitmetes teistes ökosüsteemides.</p>
<img src="pictures/image015.jpg" height="200" width="300" alt="Vetikate õitsemine väikeses Hiina jões" />
<p><i>Vetikate õitsemine väikeses Hiina jões. Allikas: Wikipedia / Felix Andrews</i></p>

</body>
</html>
