<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Teema B3: Probleemi esitlus</title>
<link href="scyContent.css" rel="stylesheet" type="text/css" />
</head>


<body bgcolor="#FFFFFF">
<h1>Probleemi esitlus</h1>
<p>Otto ja Silvia on klassikaaslased ning innukad kalastajad, kellele meeldib käia korra-paar nädalas oma kodukoha lähedal asuvas järvekeses kala püüdmas. See järv on elukohaks paljudele kalaliikidele. Mõned neist on röövkalad (nt haugid) ja teised lepiskalad (nt särjed). Sylvia avastas, et eelmisel kuul oli nende püütud kalade hulgas rohkem särgi kui haugi, aga sel kuul oli asi vastupidine – kätte saadi rohkem haugi kui särgi. Otto arvates oli see väga kummaline. Koolis bioloogiatundides oli neile selgitatud, et ökosüsteemi troofilised tasemed võivad olla esitatud ökoloogilise arvukuse püramiidina, biomassi püramiidina või energiapüramiidina, kus iga järgneva tasandi suurus väheneb (püramiidi alumisest osast ülespoole). Nendele teadmistele tuginedes eeldasid Otto ja Sylvia, et röövkalade hulka kuuluvat hauge peaks olema vähem kui särgi, lepiskalu. Seetõttu oli viimaste kuude kalasaak Otto ja Sylvia jaoks arusaamatu. Noored eeldasid, et nende poolt püütud kalade arv peegeldab järves elavate haugide ja särgede populatsioonisuurusi, ent liikide esindatus oli sel kuul vastupidine – haugi olid nad püüdnud rohkem kui särgi. Kas kalapopulatsioonide suuruste erinevusi võiks selgitada muutustega kohalike kalameeste kalapüügis? Või üritavad kalamehed ise järve kaladega rikastada, et seal ka tulevikus kalapüügiga tegeleda? Otto ja Sylvia arutasid oma tähelepanekuid kohalike kalameestega, kes kinnitasid, et laste poolt täheldatud muutused populatsioonide arvukustes on üsna tavalised. Samuti olid kalamehed päris kindlad, et järves toimib haugide ja särgede arvukuse iseregulatsioon ning neil polnud vaja kohalikku magevee ökosüsteemi sekkuda. Ent kuidas saaksid Otto ja Sylvia seda nähtust selgitada? </p>
<img src="pictures/image081.jpg" alt="Harilik särg" width="300" height="200" />
<p><i>Harilik särg (Rutilus rutilus)
source: <a href="http://en.wikipedia.org/wiki/File:Blausteinsee_Tierwelt_03.jpg" target="_external">http://en.wikipedia.org/wiki/File:Blausteinsee_Tierwelt_03.jpg</a></i></p>
<img src="pictures/image082.jpg" alt="Common roach" width="300" height="200" />
<p><i>Haug (Esox lucius)
source: <a href="http://en.wikipedia.org/wiki/File:Hecht.jpg" target="_external">http://en.wikipedia.org/wiki/File:Hecht.jpg</a></i></p>
</body>
</html>
