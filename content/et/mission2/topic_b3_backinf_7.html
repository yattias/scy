<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Topic B3: Liikidevaheline vastastikumõju</title>
<link href="scyContent.css" rel="stylesheet" type="text/css" />
</head>


<body bgcolor="#FFFFFF">
<ul id="menu">
  <li class="currentPage">Liikidevaheline vastastikumõju</li>
  <li><a href="topic_b3_backinf_2.html">Toiduahelad ja toiduvõrgustikud</a></li>
  <li><a href="topic_b3_backinf_3.html">Troofilised tasemed</a></li>
  <li><a href="topic_b3_backinf_4.html">Lagundajad</a></li>
  <li><a href="topic_b3_backinf_5.html">Aine- ja energiaringe</a></li>
  <li><a href="topic_b3_backinf_6.html">Vee ökosüsteemid</a></li>
  <li><a href="topic_b3_backinf_1.html">Organismide toiduallikad</a></li>
  <li><a href="topic_b3_backinf_8.html">Saakloom-röövloom suhte mõju liigitunnustele</a></li>
  </ul>
<h1 class="mainTitle">Liikidevaheline vastastikumõju</h1>
<p>Liikidevahelistes suhetes eristatakse kolme põhitüüpi. Kiskluse puhul saab kiskja kasu (+), ent saakloomale on see suhe kahjulik (-). Tuntud kiskluse näideteks on hundi ja hirve suhted maismaaökosüsteemis ning särje ja haugi suhted veeökosüsteemis. Liigid võivad üksteisega ka konkureerida. Kõige sagedamini põhjustab seda kättesaadavate ressursside (nt. toidu) piiratus. Kahe kiskja vahelise konkurentsi näitena võib tuua kaks samast saakloomast toituvat karnivoori. Sellisel juhul on mõlemal liigil negatiivne vastasmõju.</p>
<p>Pange tähele, et saakloom-röövloom suhet eristatakse konkurentsist: kui kisklus on &quot;+/-&quot; tüüpi interaktsioon (kiskja saab kasu, kuid saakloomale on mõju negatiivne), siis konkurents on &quot;-/-&quot; tüüpi – sellisel juhul on interaktsioon kahjulik mõlemale osapoolele.</p>
<p>Järgnevaks suhte tüübiks on sümbioos (mutualism), kus kasu saavad mõlemad liigid (&quot;+/+&quot; tüüpi suhe). Heaks sümbioosi näiteks maismaaökosüsteemides on tolmeldamine, mille käigus kogub putukas nektarit ning soodustab õietolmu edasikandmisega taimede paljunemist. Veeökosüsteemides on huvitavaks näiteks klounkala ja meriroosi sümbioos. Tänu oma erilisele limale suudab klounkala elada meriroosi kombitsate vahel ilma, et saaks kõrvetada. Samal ajal kaitsevad meriroosi kõrvetavad kombitsad klounkala vaenlaste eest. Seega saab klounkala meriroosi küljes elamisest ja tema poolt pakutavast kaitsest kasu. Vastutasuks saab meriroos klounkala poolt toodud toidutükikesi ning seedida ka klounkala poolt lõksu meelitatud kalu.</p>

</body>
</html>
