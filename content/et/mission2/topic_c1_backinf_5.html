<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Teema C1: pH mõju veeorganismidele</title>
<link href="scyContent.css" rel="stylesheet" type="text/css" />
</head>


<body bgcolor="#FFFFFF">
<ul id="menu">
  <li class="currentPage">pH mõju veeorganismidele</li>
  <li><a href="topic_c1_backinf_4.html">Vee karedus</a></li>
  <li><a href="topic_c1_backinf_1.html">pH</a></li>
  </ul>
<h1 class="mainTitle">pH mõju veeorganismidele</h1>
<p>Veeökosüsteemide suured pH kõikumised võivad põhjustada vees elavatele organismidele tõsiseid kahjustusi. Üheks veekogude pH langemist põhjustavaks teguriks on happevihmad. Mõiste happevihm osutab mistahes tüüpi sademetele nagu vihm, udu, lumi või rahe, mis sisaldavad lämmastiku või väävli happeid. Need happed moodustuvad õhus tööstuse, liiklusmasinate või elektrijaamade poolt ülespaisatud lämmastik- ja vääveloksiididest.</p>
<p>Veeökosüsteemidele on vajalik, et vee pH oleks kasvuks ja eluspüsimiseks optimaalses vahemikus. Enamik veeökosüsteeme eelistab pH vahemikku 6,5–8,0. Väljaspool seda vahemikku võib kannatada eelkõige organismide paljunemine. Liigid võivad välja surra, kui pH erineb väga suurel määral liigi kasvuks vajalikust optimaalsest väärtusest. Lisaks sellele võib madal pH põhjustada mürgiste metallide ja ühendite vabanemist vees olevatest setetest. pH muutustel on mõju ka taimedele vajalike toitainete – näiteks fosfaadi, lämmastiku, raua – kättesaadavusele.</p>
<p>&nbsp;</p>


</body>
</html>
