<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Topic B3: Formulating hypotheses</title>
<link href="scyContent.css" rel="stylesheet" type="text/css" />
</head>


<body bgcolor="#FFFFFF">
<p><strong>Διατύπωση υποθέσεων </strong></p>
<p>Στο προηγούμενο στάδιο διατυπώσατε μερικά διερευνήσιμα ερωτήματα σχετικά με  το παιχνίδι θηρευτή-θηράματος. Μπορεί να είστε ήδη σε θέση να μαντέψετε το  αποτέλεσμα του παιχνιδιού, δηλαδή μπορεί να είστε σε θέση να προβλέψετε πώς θα  εξελιχθούν οι πληθυσμοί του θηρευτή και του θηράματος. Αυτές οι ιδέες θα  αναπαριστούν μια πιθανή απάντηση στα διερευνήσιμα σας ερωτήματα. Στα πλαίσια  της επιστημονικής έρευνας, αυτές οι προσδοκίες ορίζονται ως «υποθέσεις». Όπως  και στην περίπτωση των διερευνήσιμων ερωτημάτων, έτσι και με τις υποθέσεις  γίνεται μια προσπάθεια να σχετίζονται με μετρήσιμες μεταβλητές. Αυτό σημαίνει  ότι οι υποθέσεις πρέπει να περιλαμβάνουν τις μεταβλητές οι οποίες θα μετρηθούν  μέσα από το παιχνίδι θηρευτή-θηράματος. Ωστόσο, η διατύπωση των υποθέσεων  ακολουθεί το πρότυπο μιας πρότασης «αν…., τότε….» (π.χ. «Αν η μεταβλητή 1 αυξηθεί,  τότε η μεταβλητή 2 θα μειωθεί»). Αυτό το πρότυπο διατύπωσης υποθέσεων  προτιμάται γιατί οι υποθέσεις που διατυπώνονται με προτάσεις του τύπου «αν….,  τότε….» μπορούν είτε να γίνουν αποδεκτές είτε να απορριφθούν, γεγονός που  προσθέτει στην ισχύ και την αξιοπιστία της πειραματικής διαδικασίας.  <br />
</p>
<p>Σημειώστε ότι η ορθή οργάνωση της πειραματικής διαδικασίας δεν προϋποθέτει απαραίτητα  την επιβεβαίωση των υποθέσεων, αφού αυτό θα εξεταστεί μετά την καταγραφή των  δεδομένων που θα προκύψουν από το παιχνίδι προσομοίωσης. Πράγματι, πολλά  επιστημονικά πειράματα οδήγησαν σε σημαντικά αποτελέσματα ακριβώς επειδή απέρριψαν  μια ερευνητική υπόθεση (π.χ. απόρριψη μιας αναμενόμενης παρενέργειας στην  ιατρική). </p>
<p><strong>Τώρα μπορείτε να διατυπώσετε τις υποθέσεις σας. </strong></p>
<p>Αν σας ενδιαφέρει πώς γράφεται μια αποδεκτή υπόθεση τότε μπορείτε να  διαβάσετε τις παρακάτω <a href="guidelines_h.html">οδηγίες</a>.</p>
</body>
</html>
