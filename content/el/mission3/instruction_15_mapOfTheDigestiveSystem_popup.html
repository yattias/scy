<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
<link href="scyContent.css" rel="stylesheet" type="text/css" />
</head>

<body>
<p><strong>Δημιουργήστε ένα  χάρτη για το πεπτικό σύστημα</strong></p>
<p>Το πεπτικό σύστημα είναι ένα οργανικό σύστημα. Τα  όργανα του πεπτικού συστήματος λειτουργούν συλλογικά για να διασπάσουν τις  τροφές που τρώτε, και να απορροφήσουν τις θρεπτικές ουσίες που περιέχουν.  Βασικά, το πεπτικό σύστημα είναι ένας μακρύς κοίλος σωλήνας που εκτείνεται μέσα στο  σώμα από το στόμα μέχρι τον πρωκτό. Κατά τη διάρκεια αυτής της δραστηριότητας  θα δουλέψετε με μια σχηματική αναπαράσταση του πεπτικού σωλήνα. Στο τέλος, θα  έχετε δημιουργήσει το δικό σας χάρτη του πεπτικού συστήματος.</p>
<p>1. Το πρώτο βήμα είναι να βάλετε τα ονόματα των οργάνων στο χάρτη. Δύο ονόματα  είναι ήδη δοσμένα. Επισκεφτείτε την πιο κάτω ιστοσελίδα για να βρείτε και  τα υπόλοιπα ονόματα:<br />
  <br />
<a href="http://www.karpasia-hp.com/newgr/?go=1&amp;a_id=186" target="_external">http://www.karpasia-hp.com/newgr/?go=1&amp;a_id=186</a></p>
<p>2. Βάλτε τα ονόματα των οργάνων στο χάρτη (πατήστε το σύμβολο 'T' από το μενού).</p>
<p>=====</p>
<p><em>Προτού προχωρήσετε με τα δύο τελευταία βήματα, συμπληρώστε τη δραστηριότητα 16 (Πληροφορίες για ένα Όργανο του Πεπτικού Συστήματος).</em></p>
<p>=====</p>
<p>Τώρα επιστρέψτε πίσω στη σχηματική αναπαραστάση του πεπτικού συστήματος και συμπληρώστε το σχήμα με βέλη τα οποία απεικονίζουν την έκκριση των πεπτικών υγρών και την απορρόφηση των θρεπτικών ουσιών. Οι περισσότερες θρεπτικές ουσίες (υδατάνθρακες, πρωτεΐνες,  λίπη), είναι μεγάλα μόρια τα οποία δεν μπορούν να απορροφηθούν από τα κύτταρα του  σώματος. Αυτά τα μεγάλα μόρια πρέπει να διασπαστούν σε μικρότερα μόρια (π.χ. το  άμυλο διασπάται σε γλυκόζη). Το πεπτικό σύστημα διασπά  μεγάλα μόρια σε μικρότερα, χρησιμοποιώντας πεπτικά υγρά που περιέχουν  ειδικές ουσίες, που ονομάζονται ένζυμα. Τα ένζυμα έχουν τη δυνατότητα να  διασπούν συγκεκριμένα μόρια σε μικρότερα.<br />
  <br />
  3. Χρησιμοποιήστε πράσινα βέλη (πατήστε στο μολύβι από το μενού και επιλέξτε να έχει πράσινο χρώμα από την παλέτα χρωμάτων) για να δείξετε τα  σημεία στο πεπτικό σύστημα όπου τα πεπτικά υγρά εκκρίνονται (όπως γίνεται με το  στόμα). Αν είναι απαραίτητο, επισκεφτείτε την ιστοσελίδα για να σας βοηθήσει να  θυμηθείτε κάποια πράματα:<br />
</p>
<p><a href="http://www.karpasia-hp.com/newgr/?go=1&amp;a_id=186" target="_external">http://www.karpasia-hp.com/newgr/?go=1&amp;a_id=186</a></p>
<p>Μόλις  οι θρεπτικές ουσίες γίνουν αρκετά μικρές, μπορούν να απορροφηθούν από τα  κύτταρα του πεπτικού σωλήνα και να εισέλθουν στην κυκλοφορία του αίματος. Έχετε  ήδη μάθει ποια όργανα είναι υπεύθυνα για την απορρόφηση των θρεπτικών  ουσιών κατά τη διάρκεια της μοντελοποίησης στην τάξη. <br />
  <br />
4. Χρησιμοποιήστε κόκκινα βέλη για να δείξετε τα σημεία  στο πεπτικό σύστημα όπου απορροφούνται οι θρεπτικές ουσίες. Χρησιμοποιήστε μπλε  βέλη για να δείξετε τα σημεία στο πεπτικό σύστημα όπου απορροφάται το νερό. Αν  είναι απαραίτητο, επισκεφτείτε την πιο πάνω ιστοσελίδα για να σας βοηθήσει να  θυμηθείτε κάποια πράματα.</p>
</body>
</html>
