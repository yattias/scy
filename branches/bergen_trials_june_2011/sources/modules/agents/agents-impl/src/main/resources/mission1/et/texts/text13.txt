Kasvuhooneefekt

Kütuste põletamine ja tehnoloogilised protsessid suurendavad CO2 sisaldust
õhus. Metsaraie ulatuslikkuse tõttu väheneb metsade taastootmine ja CO2
sidumine taimedes fotosünteesil. Kütuste põletamine ja tehnoloogilised
protsessid suurendavad CO2 sisaldust õhus

Õhus sisalduv CO2 täidab teatud filtri ja ekraani ülesannet. Päikese
lühilaineline valguskiirgus läbib teda, kuid Maal tekkinud pikalaineline
soojuskiirgus neeldub temas ja ei pääse kosmosesse tagasi. Nii takistab CO2
maapinna kiirgusjahtumist. Analoogia tõttu CO2 ja kasvuhooneklaasi vahel
nimetatakse nähtust kasvuhooneefektiks.

Kasvuhooneefekti tõttu peaks Maa keskmine temperatuur tõusma, sest õhu
CO2sisaldus kasvab. 1900. aastal oli õhus 0,029% CO2, tänaseks on see
näitaja jõudnud 0,032%ni. Mõnede teadlaste andmetel suureneb CO2 sisaldus
globaalselt igal aastal umbes 0,4% võrra. Nii võib 21. sajandi algusaastail
tekkida häireseisund, sest soojenemisel sulaks polaaralade jää ja tõuseks
maailmamere tase, mis põhjustaks ülemaailmse veeuputuse.

Hinnangud on väga erinevad: vene akadeemik F. Daviteja eeldab veetõusu 70 m
võrra, Moskva ülikooli teadlased prognoosisid 1990. aastal, et aastaks 2030
tõuseb õhutemperatuur 0,6 kuni 1,5 kraadi võrra ja veetase kerkib vaid 35
cm; ülemaailmsel klimatoloogide konverentsil eeldati, et temperatuuri tõus
on 1,5 kuni 3 kraadi ja maailmamere veetase tõuseb 4 kuni 8 m võrra.

Kasvuhooneefektil on nii otsene kui ka kaudne mõju inimeste tervisele. Kui
oletada, et maakera keskmine temperatuur järgneva 50-100 aasta jooksul
tõuseb, võib nõrga soojatalumisvõime tõttu suureneda eriti vanemate
inimeste, krooniliste ja nõrkade haigete ning võimalik, et ka imikute
suremus, suureneb südamehaiguste esinemine jms.

Kasvuhooneefekti kaudsed mõjutused võivad olla hoopis mitmekesisemad ja
saatuslikumad. Keskmistel laiuskraadidel tekkiv põud ja sellest tingitud
kõrbestumine toob suurtele aladele näljahäda ning ennustatav merepinna tõus
põhjustab katastroofe madalamatel rannikualadel. Mõlemad muutused
põhjustaksid ulatuslikku migratsiooni, kergesti leviksid nakkushaigused,
eri kultuuride ja rahvuste vahel võib seoses ulatusliku migratsiooniga
tekkida konflikte ja sõdu.
